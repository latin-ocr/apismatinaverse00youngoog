GRESSUMQUE CANIS conlunuua nulnum.

En, pagi nil tecta morans iucunda relicti,
tesca petit silvae, cui durum munus ab ortu
solis ad occasum, nullo spectante, bipennem
moliri, et cuneis diffindere robur adactis.
corpore non pingui, sed acutis auribus acer,
decisamque gerens hirsuto a tergore caudam,
huic comes it catulus, nothus an venaticus, anceps,
ad calcem seu repit iners, seu latius errans
cursibus immiscet saltus, vel gestit eburno
spargere dente nives promove invertere rostro Í¾
tum niveos quatit exultans latratibus artus.
rusticus interea, catus ille quot implicet artes
nil animadvertens, quo fert via, pergit eodem,
nec sistit gressus, presso nisi pollice quando
dispensare iuvat tenui quae tura canali
naribus indulgent fumos: volat agmine longo

pone vapor, gratisque implentur odoribus aurae,

 

